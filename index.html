<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Ev Yapımı | Etsiz Çiğ Köfte Tarifi</title>
</head>
<body>
<h1><strong>...Ev Yapımı Etsiz Çiğ Köfte Tarifi...</strong></h1>

<h4>Çiğ köfte; bulgur, isot, kıyılmış et, salça, soğan, maydanoz ve çeşitli baharatların yoğurulup karıştırılması ile hazırlanan, ısıl işlem görmeden tüketilen, Şanlıurfa ve Adıyaman yöresine ait bir yiyecektir.</h4>

<h5><strong>Tarif:</strong>Yasemin ATALAR</h5>

<p><strong>Kaç Kişilik:</strong>4-6 <strong>Hazırlanış Süresi:</strong>45dk </p> 

<ul> <strong>Ev Yapımı Etsiz Çiğ Köfte Tarifi İçin Malzemeler </strong>
    <br>
    <br>
    <li>1,5 su bardağı çiğ köftelik esmer bulgur</li>
    <li>1 su bardağı sıcak su (200 ml)</li>
    <li>2 tatlı kaşığı tuz</li>
    <li>2 yemek kaşığı isot</li>
    <li>1 adet küçük boy soğan</li>
    <li>2 yemek kaşığı domates salçası</li>
    <li>1 yemek kaşığı biber salçası</li>
    <li>1 yemek kaşığı yoğurt</li>
    <li>2 yemek kaşığı nar ekşisi</li>
    <li>2 yemek kaşığı sıvı yağ</li>
    <li>1 adet limonun suyu</li>
</ul>
<img src="https://i.nefisyemektarifleri.com/2022/02/17/etsiz-cig-kofte-tarifi-5.jpg" alt="">
<ol><strong>Ev Yapımı Etsiz Çiğ Köfte Tarifi Nasıl Yapılır?</strong>
    <br>
    <br>

    <li>Evde etsiz çiğ köfte yapmak için öncelikle uygun bir kap içerisine bulgurumuzu alalım. Üzerine sıcak suyu ekleyerek 15 dakika kadar bulgurların yumuşaması için bekletelim. Bu aşamada su miktarı bulgurun cinsine göre değişiklik gösterebilir. Güzel bir sonuç almak için  kullandığınız bulgurun çiğ köftelik esmer bulgur olmasına da dikkat etmelisiniz.</li>
    <li>Bulgurlarımızın yumuşamasını beklerken biz de çiğ köftemizin diğer malzemelerini hazırlayabiliriz. Kabuğunu soyduğumuz soğanımızı yemeklik olacak şekilde küçük küçük doğrayalım. Soğanı rendelemek ya da robottan geçirmek yerine bu şekilde doğramanız çiğ köftenizin lezzetini arttıracaktır.</li>
    <li>Doğradığımız soğanları avcumuzun içerisine alarak sıkalım ve suyunu çıkartalım.</li>
    <li>15 dakika sonunda bulgurumuzun üzerini açalım ve doğru kıvamda olduğunu anlamak için elimize bir parça alarak sıkalım. Eğer bulgurlarımız toparlanıp dağılmadan duruyorsa yeterli şekilde ıslanmış demektir. Ancak elinizle sıktığınızda dağılıyorsa biraz daha sıcak su ilavesi yaparak ayarlayabilirsiniz.</li>
    <li>Bulgurlarımızı çiğ köfte yoğurma tepsimize alalım.</li> 
    <li>Üzerine isot ve tuzu ekleyelim, bulgura yedirerek yoğurmaya başlayalım.</li>
    <li>Suyunu sıktığımız soğanları ilave edelim ve yoğurmaya devam edelim.</li>
    <li>Domates salçası, biber salçası, yoğurt, nar ekşisi, sıvı yağ ve limon suyunu ekleyerek çiğ köftemizi yarım saat kadar yoğurmaya devam edelim. Bu aşamada her malzemeyi ekledikten sonra güzelce yoğurarak yedirirseniz daha güzel sonuç elde ederseniz. Aynı zamanda kullandığınız isotun da iri taneli ve yağlı bir isot olması çiğ köftenizin parlaklığını ve rengini daha güzel yapacaktır.</li>
    <li>İstediğimiz kıvama gelen çiğ köfte harcımızdan parçalar alalım ve elimizle sıkarak şekillendirelim. Burada eldiven kullanırsanız çiğ köfteleriniz daha pürüzsüz olacaktır. Ara ara da ellerinizi ıslatmayı ihmal etmemelisiniz.</li>
    <li>Şekillendirme işlemi bittikten sonra çiğ köftelerimizi marul, maydanoz, limon ve nar ekşisi eşliğinde servis edelim. Ben bu ölçülerle 25-30 adet çiğ köfte elde ettim. Çiğ köfte nasıl yapılır? detaylı bir şekilde anlattığım tarifimi umarım sizler de dener ve memnun kalırsınız. Şimdiden afiyet olsun!</li>
</ol>

<br>
<a href="https://www.nefisyemektarifleri.com/video/etsiz-cig-kofte-tarifi/" target="_blank">Tarifi Hazırladığım Site</a>

</body>
</html>